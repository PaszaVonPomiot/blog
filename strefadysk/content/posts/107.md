---
title: "Streszczenie UoBiA - rozdział 1"
date: 2018-08-07
image: "107.jpg"
---

Krótkie streszczenie najważniejszych elementów pierwszego rozdziału ustawy o broni i amunicji obowiązującej w dniu publikacji artykułu.

## Rozdział 1 - Przepisy ogólne
Poza przypadkami określonymi w ustawie nabywanie, posiadanie oraz zbywanie broni i amunicji jest zabronione.

Rodzaje broni:

- broń palna
- broń pneumatyczna
- miotacze gazu obezwładniającego
- narzędzia i urządzenia mogące zagrozić życiu lub zdrowiu
- broń biała
- kusze
- przedmioty obezwładniające energią elektryczną

Rodzaje broni palnej:

- bojowa
- myśliwska
- sportowa
- gazowa
- alarmowa
- sygnałowa

**Zgoda przewozowa** to dokument wystawiany w państwie początkowym transakcji na przemieszczenie broni poświadczający wiarygodność sprzedawcy i objecię kontroli nad transakcją przez to państwo.

**Uprzednia zgoda przewozowa** to dokument wystwiany w państwie docelowym transakcji na przemieszczenie broni poświadczający wiarygodność nabywcy i objecię kontroli nad transakcją przez to państwo.

**Istotne części broni** to:

- szkielet
- baskila
- lufa z komorą nabojową
- zamek
- komora zamkowa
- bęben nabojowy

**Amunicja** to naboje przeznaczone do strzelania z broni palnej.

Istotne części amunicji to:

- pociski wypełnione
    - materiałami wybuchowymi
    - chemicznymi środkami obezwładniającymi
    - zapalającymi
    - innymi substancjami, których działanie zagraża życiu lub zdrowiu
- spłonki inicjujące spalanie materiału miotającego
- materiał miotający w postaci prochu strzelniczego

Gotowe lub obrobione istotne części broni lub amunicji uważa się za broń lub amunicję.

Broń palna może być pozbawiona w sposób trwały cech użytkowych:

- przez uprawnionego przedsiębiorcę
- zgodnie ze specyfikacją techniczną
- przez pozbawienie cech użytkowych wszystkich jej istotnych części w taki sposób, by mimo działania sprężonych gazów, - powstających na skutek spalania materiału miotającego nie była zdolna do:
    - wystrzelenia pocisku lub substancji z lufy lub elementu ją zastępującego
    - wywołania efektu wizualnego
    - wywołania efektu akustycznego
- w taki sposób, by przywrócenie cech użytkowych nie było możliwe bez podjęcia czynności specjalistycznych

Broń palna to każda przenośna broń lufowa, która:

- miota,
- jest przeznaczona do miotania,
- może być przystosowana do miotania  
jednego lub większej liczby pocisków lub substancji w wyniku działania materiału miotającego.

Dający się przystosować do miotania pocisków przedmiot to taki, który ze względu na swoją budowę lub materiał, z którego jest wykonany, może być łatwo przerobiony w celu miotania.

**Broń palna sygnałowa** to urządzenie wielokrotnego użytku, które w wyniku działania sprężonych gazów, powstających w skutek spalania materiału miotającego, jest zdolne do wystrzelenia z lufy o kalibrze nie mniejszym niż 25 mm substancji w postaci ładunku pirotechnicznego celem wywołania efektu wizualnego lub akustycznego.

**Broń palna alarmowa** to urządzenie wielokrotnego użytku, które w wyniku działania sprężonych gazów, powstających w skutek spalania materiału miotającego, wywołuje efekt akustyczny, a wystrzelona z lufy lub elementu ją zastępującego substancja razi cel na odległość nie większą niż 1 metr.

**Europejska karta broni palnej** to imienny dokument potwierdzający uprawnienie do posiadania broni palnej, wydana przez właściwy organ państwa UE. Umożliwia legalne posiadanie i używanie broni palnej w innym państwie UE.

**Broń pneumatyczna** to niebezpieczne dla życia lub zdrowia urządzenie, które w wyniku działania sprężonego gazu jest zdolne do wystrzelenia pocisku z lufy lub elementu ją zastępującego i przez to zdolne do rażenia celu na odległość, a energia kinetyczna pocisku opuszczającego lufę lub element ją zastępujący przekracza 17 J.


---
Źródła:
- [Ustawa o broni i amunicji](http://prawo.sejm.gov.pl/isap.nsf/DocDetails.xsp?id=WDU19990530549)
