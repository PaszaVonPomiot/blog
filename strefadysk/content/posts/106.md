---
title: "Pytania egzaminacyjne na pozwolenie na broń"
date: 2018-07-31
image: "106.jpg"
---

Lista pytań egzaminacyjnych wykorzystywanych podczas egzaminów przed komisją ze znajomości przepisów dotyczących posiadania i używania broni palnej.

Egzamin teoretyczny przed komisją powołaną przez organ Policji ze znajomości przepisów dotyczących posiadania i używania broni palnej jest trudny. Nie dlatego, że pytania są trudne, ale dlatego, że wymaga się 100% prawidłowych odpowiedźi. Z pomocą przychodzi lista pytań egzaminacyjnych zamieszczona na końcu artykułu.

Jestem pewien, że zdecydowana większość policjantów posiadających broń służbową oblała by egzamin teoretyczny, ale widocznie od cywilów wymaga się więcej. To jest jednak temat na inny artykuł. W tym artykule chciałem napisać o tym jak najlepiej się przygotować do egzaminu teoretycznego? Należy:

1. Nauczyć się teorii
1. Przećwiczyć pytania egzaminacyjne

Teoria, którą trzeba wykuć porozrzucana jest po wielu aktach prawnych i tu nie ma siły... trzeba je wszystkie przeczytać (lub ich streszczenia) oraz zrozumieć. Są to:

- Ustawa o broni i amunicji
- Ogólne zasady bezpieczeństwa w sporcie strzeleckim
- Wzorcowy regulamin strzelnic
- Rozporządzenie w sprawie przechowywania, noszenia oraz ewidencjonowania broni i amunicji
- Rozporządzenie w sprawie przewożenia broni i amunicji środkami transportu publicznego
- Rozporządzenie w sprawie rodzajów broni palnej odpowiadających kategoriom broni palnej określonym w dyrektywie w sprawie kontroli nabywania i posiadania broni
- Rozporządzenie w sprawie szczegółowego trybu i warunków przesyłania broni lub amunicji za pośrednictwem operatorów świadczących usługi pocztowe
- Rozporządzenie w sprawie szczegółowych zasad deponowania i niszczenia broni i amunicji w depozycie Policji, Żandarmerii Wojskowej lub organu celnego oraz stawki odpłatności za ich przechowywanie w depozycie
- Rozporządzenie w sprawie wzorów legitymacji posiadacza broni, zaświadczenia uprawniającego do nabycia broni, legitymacji osoby dopuszczonej do posiadania broni, świadectwa broni oraz karty rejestracyjnej broni
- Rozporządzenie w sprawie egzaminu ze znajomości przepisów dotyczących posiadania broni oraz umiejętności posługiwania się bronią

Po zapoznaniu się z teorią warto utrwalić sobie wiedzę rozwiązując pytania egzaminacyjne. Dzięki uprzejmości Wydziału Postępowań Administracyjnych Komendy Wojewódzkiej Policji w Katowicach możemy się zapoznać z listą autentycznych pytań wykorzystanych w czasie egzaminów w pierwszej połowie 2018 r.:

[Pobierz pytania egzaminacyjne](/docs/pyt2018.pdf)
